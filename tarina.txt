Gitin on luonut Helsingin yliopiston tietojenkäsittelytieteen laitoksella 90-luvulla opiskellut Linus Torvalds. Torvalds tunnetaan luultavasti paremmin Linux-kernelin kehittäjänä, joka toimii “sydämenä” monille erittäin suosituille käyttöjärjestelmille, kuten Googlen Androidille. Lähes kaikissa osaston koneissa on Linux-käyttöjärjestelmä. Torvalds kehitti Gitin nimenomaan omiin tarpeisiinsa koodatessaan Linux-kerneliä: hän tarvitsi työkalun, jolla voi säilyttää eri versioita omasta koodistaan, sekä jakaa sitä muiden kehitykseen osallistuneiden kanssa.
